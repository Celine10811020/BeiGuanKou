《登幽州台歌》
作者
陳子昂
前不見古人
後不見來者
念天地之悠悠
獨愴然而淚下
《古意》
作者
李頎
男兒事長征
少小幽燕客
賭勝馬蹄下
由來輕七尺
殺人莫敢前
須如蝟毛磔
黃雲隴底白雲飛
未得報恩不能歸
遼東小婦年十五
慣彈琵琶解歌舞
今為羌笛出塞聲
使我三軍淚如雨
《送陳章甫》
作者
李頎
四月南風大麥黃
棗花未落桐葉長
青山朝別暮還見
嘶馬出門思舊鄉
陳侯立身何坦蕩
虯須虎眉仍大顙
腹中貯書一萬卷
不肯低頭在草莽
東門沽酒飲我曹
心輕萬事皆鴻毛
醉臥不知白日暮
有時空望孤雲高
長河浪頭連天黑
津口停舟渡不得
鄭國游人未及家
洛陽行子空歎息
聞道故林相識多
罷官昨日今如何
《琴歌》
作者
李頎
主人有酒歡今夕
請奏鳴琴廣陵客
月照城頭烏半飛
霜凄萬樹風入衣
銅爐華燭燭增輝
初彈淥水後楚妃
一聲已動物皆靜
四座無言星欲稀
清淮奉使千余里
敢告雲山從此始
《聽董大彈胡笳聲兼寄語弄房給事》
作者
李頎
蔡女昔造胡笳聲
一彈一十有八拍
胡人落淚沾邊草
漢使斷腸對歸客
古戍蒼蒼烽火寒
大荒沈沈飛雪白
先拂商弦後角羽
四郊秋葉驚摵摵
董夫子
通神明
深山竊聽來妖精
言遲更速皆應手
將往復旋如有情
空山百鳥散還合
萬里浮雲陰且晴
嘶酸雛雁失群夜
斷絕胡兒戀母聲
川為靜其波
鳥亦罷其鳴
烏孫部落家鄉遠
邏娑沙塵哀怨生
幽音變調忽飄洒
長風吹林雨墮瓦
迸泉颯颯飛木末
野鹿呦呦走堂下
長安城連東掖垣
鳳凰池對青瑣門
高才脫略名與利
日夕望君抱琴至
《聽安萬善吹篳篥歌》
作者
李頎
南山截竹為瑶篥
此樂本自龜茲出
流傳漢地曲轉奇
涼州胡人為我吹
傍鄰聞者多歎息
遠客思鄉皆淚垂
世人解聽不解賞
長飆風中自來往
枯桑老柏寒颼遛
九雛鳴鳳亂啾啾
龍吟虎嘯一時發
萬籟百泉相與秋
忽然更作漁陽摻
黃雲蕭條白日暗
變調如聞楊柳春
上林繁花照眼新
歲夜高堂列明燭
美酒一杯聲一曲
《夜歸鹿門山歌》
作者
孟浩然
山寺鐘鳴晝已昏
漁梁渡頭爭渡喧
人隨沙路向江姑
余亦乘舟歸鹿門
鹿門月照開煙樹
忽到龐公栖隱處
岩扉松徑長寂寥
惟有幽人自來去
《廬山謠寄盧侍御虛舟》
作者
李白
我本楚狂人
鳳歌笑孔丘
手持綠玉杖
朝別黃鶴樓
五岳尋仙不辭遠
一生好入名山游
廬山秀出南斗傍
屏風九疊雲錦張
影落明湖青黛光
金闕前開二峰長
銀河倒挂三石梁
香爐瀑布遙相望
回崖沓嶂凌蒼蒼
翠影紅霞映朝日
鳥飛不到吳天長
登高壯觀天地間
大江茫茫去不還
黃雲萬里動風色
白波九道流雪山
好為廬山謠
興因廬山發
閒窺石鏡清我心
謝公行處蒼苔沒
早服還丹無世情
琴心三疊道初成
遙見仙人彩雲里
手把芙蓉朝玉京
先期汗漫九垓上
愿接盧敖游太清
《夢游天姥吟留別》
作者
李白
海客談瀛洲
煙濤微茫信難求
越人語天姥
雲霓明滅或可睹
天姥連天向天橫
勢拔五岳掩赤城
天台四萬八千丈
對此欲倒東南傾
我欲因之夢吳越
一夜飛度鏡湖月
湖月照我影
送我至剡溪
謝公宿處今尚在
綠水蕩漾清猿啼
腳著謝公屐
身登青雲梯
半壁見海日
空中聞天雞
千岩萬轉路不定
迷花倚石忽已暝
熊咆龍吟殷岩泉
瑉深林兮驚層巔
雲青青兮欲雨
水澹澹兮生煙
列缺霹靂
丘巒崩摧
洞天石扇
訇然中開
青冥浩蕩不見底
日月照耀金銀台
霓為衣兮風為馬
雲之君兮紛紛而來下
虎鼓瑟兮鸞回車
仙之人兮列如麻
忽魂悸以魄動
恍驚起而長嗟
惟覺時之枕席
失向來之煙霞
世間行樂亦如此
古來萬事東流水
別君去兮何時還
且放白鹿青崖間
須行即騎訪名山
安能摧眉折腰事權貴
使我不得開心顏
《金陵酒肆留別》
作者
李白
風吹柳花滿店香
吳姬壓酒喚客嘗
金陵子弟來相送
欲行不行各盡觴
請君試問東流水
別意與之誰短長
《宣州謝朓樓餞別校書叔雲》
作者
李白
棄我去者
昨日之日不可留
亂我心者
今日之日多煩憂
長風萬里送秋雁
對此可以酣高樓
蓬萊文章建安骨
中間小謝又清發
俱怀逸興壯思飛
欲上青天覽日月
抽刀斷水水更流
舉杯消愁愁更愁
人生在世不稱意
明朝散發弄扁舟
《走馬川行奉送封大夫出師西征》
作者
岑參
君不見
走馬川行雪海邊
平沙莽莽黃入天
輪台九月風夜吼
一川碎石大如斗
隨風滿地石亂走
匈奴草黃馬正肥
金山西見煙塵飛
漢家大將西出師
將軍金甲夜不脫
半夜軍行戈相撥
風頭如刀面如割
馬毛帶雪汗氣蒸
五花連錢旋作冰
幕中草檄硯水凝
虜騎聞之應膽懾
料知短兵不敢接
軍師西門佇獻捷
《輪台歌奉送封大夫出師西征》
作者
岑參
輪台城頭夜吹角
輪台城北旄頭落
羽書昨夜過渠黎
單于已在金山西
戍樓西望煙塵黑
漢兵屯在輪台北
上將擁旄西出征
平明吹笛大軍行
四邊伐鼓雪海涌
三軍大呼陰山動
虜塞兵氣連雲屯
戰場白骨纏草根
劍河風急雲片闊
沙口石凍馬蹄脫
亞相勤王甘苦辛
誓將報主靜邊塵
古來青史誰不見
今見功名勝古人
《白雪歌送武判官歸京》
作者
岑參
北風卷地白草折
胡天八月即飛雪
忽如一夜春風來
千樹萬樹梨花開
散入珠帘濕羅幕
狐裘不暖錦衾薄
將軍角弓不得控
都護鐵衣冷猶著
瀚海闌干百丈冰
愁雲慘淡萬里凝
中軍置酒飲歸客
胡琴琵琶與羌笛
紛紛暮雪下轅門
風掣紅旗凍不翻
輪台東門送君去
去時雪滿天山路
山回路轉不見君
雪上空留馬行處
《韋諷錄事宅觀曹將軍畫馬圖》
作者
杜甫
國初已來畫鞍馬
神妙獨數江都王
將軍得名三十載
人間又見真乘黃
曾貌先帝照夜白
龍池十日飛霹靂
內府殷紅瑪瑙盤
婕妤傳詔才人索
盤賜將軍拜舞歸
輕紈細綺相追飛
貴戚權門得筆跡
始覺屏障生光輝
昔日太宗拳毛騧
近時郭家獅子花
今之新圖有二馬
復令識者久歎嗟
此皆騎戰一敵萬
縞素漠漠開風沙
其余七匹亦殊絕
迥若寒空動煙雪
霜蹄蹴踏長揪間
馬官廝養森成列
可怜九馬爭神駿
顧視清高氣深穩
借問苦心愛者誰
後有韋諷前支遁
憶昔巡幸新丰宮
翠華拂天來向東
騰驤磊落三萬匹
皆與此圖筋骨同
自從獻寶朝河宗
無復射蛟江水中
君不見金粟堆前松柏里
龍媒去盡鳥呼風
《丹青引贈曹霸將軍》
作者
杜甫
將軍魏武之子孫
于今為庶為清門
英雄割据雖已矣
文彩風流今尚存
學書初學衛夫人
但恨無過王右軍
丹青不知老將至
富貴于我如浮雲
開元之中常引見
承恩數上南薰殿
凌煙功臣少顏色
將軍下筆開生面
良相頭上進賢冠
猛將腰間大羽箭
褒公鄂公毛發動
英姿颯爽猶酣戰
先帝玉馬玉花驄
畫工如山貌不同
是日牽來赤墀下
迥立閶闔生長風
詔謂將軍拂絹素
意匠慘淡經營中
斯須九重真龍出
一洗萬古凡馬空
玉花卻在御榻上
榻上庭前屹相向
至尊含笑催賜金
圉人太仆皆惆悵
弟子韓干早入室
亦能畫馬窮殊相
干惟畫肉不畫骨
忍使驊騮氣凋喪
將軍畫善蓋有神
偶逢佳士亦寫真
即今漂泊干戈際
屢貌尋常行路人
途窮反遭俗眼白
世上未有如公貧
但看古來盛名下
終日坎壈纏其身
《寄韓諫議》
作者
杜甫
今我不樂思岳陽
身欲奮飛病在床
美人娟娟隔秋水
濯足洞庭望八荒
鴻飛冥冥日月白
青楓葉赤天雨霜
玉京群帝集北斗
或騎麒麟翳鳳凰
芙蓉旌旗煙霧落
影動倒景搖瀟湘
星宮之君醉瓊漿
羽人稀少不在旁
似聞昨者赤松子
恐是漢代韓張良
昔隨劉氏定長安
帷幄未改神慘傷
國家成敗吾豈敢
色難腥腐餐楓香
周南留滯古所惜
南极老人應壽昌
美人胡為隔秋水
焉得置之貢玉堂
《古柏行》
作者
杜甫
孔明廟前有老柏
柯如青銅根如石
霜皮溜雨四十圍
黛色參天二千尺
君臣已與時際會
樹木猶為人愛惜
雲來氣接巫峽長
月出寒通雪山白
憶昨路繞錦亭東
先主武侯同閟宮
崔嵬枝干郊原古
窈窕丹青戶牖空
落落盤踞雖得地
冥冥孤高多烈風
扶持自是神明力
正直原因造化功
大廈如傾要梁棟
萬年回首丘山重
不露文章世已驚
未辭剪伐誰能送
苦心豈免容螻蟻
香葉終經宿鸞鳳
志士幽人草怨嗟
古來材大難為用
《觀公孫大娘弟子舞劍器行·并序》
作者
杜甫
大歷二年十月十九日
夔府別駕元持宅
見臨穎李十二娘
舞劍器
壯其蔚跂
問其所師
曰
“余公孫大娘弟子也
”
開元三載
余尚童稚
記于郾城觀公孫氏
舞劍器渾脫
瀏漓頓挫
獨出冠時
自高頭宜春梨園二伎坊內人洎外供奉
曉是舞者
圣文神武皇帝初
公孫一人而已
玉貌錦衣
況余白首
今茲弟子
亦非盛顏
既辨其由來
知波瀾莫二
撫事慷慨
聊為《劍器行》
昔者吳人張旭
善草書帖
數常于鄴縣見公孫大娘
舞西河劍器
自此草書長進
豪蕩感激
即公孫可知矣
駦駦駦駦
昔有佳人公孫氏
一舞劍器動四方
觀者如山色沮喪
天地為之久低昂
霍如羿射九日落
矯如群帝驂龍翔
來如雷霆收震怒
罷如江海凝清光
絳唇珠袖兩寂寞
晚有弟子傳芬芳
臨穎美人在白帝
妙舞此曲神揚揚
與余問答既有以
感時撫事增惋傷
先帝侍女八千人
公孫劍器初第一
五十年間似反掌
風塵鴻洞昏王室
梨園子弟散如煙
女樂余姿映寒日
金粟堆前木已拱
瞿塘石城草蕭瑟
玳瘬急管曲復終
樂极哀來月東出
老夫不知其所往
足茧荒山轉愁疾
《石魚湖上醉歌·并序》
作者
元結
漫叟以公田米釀酒
因休暇則載酒于湖上
時取一醉
歡醉中
据湖岸引臂向魚取酒
使舫載之
遍飲坐者
意疑倚巴丘酌于君山之上
諸子環洞庭而坐
酒舫泛
泛然触波濤而往來者
乃作歌以長之
駦駦駦
石漁湖
似洞庭
夏水欲滿君山青
山為樽
水為沼
酒徒歷歷坐洲島
長風連日作大浪
不能廢人運酒舫
我持長瓢坐巴丘
酌飲四座以散愁
《山石》
作者
韓愈
山石犖确行徑微
黃昏到寺蝙蝠飛
升堂坐階新雨足
芭蕉葉大梔子肥
僧言古壁佛畫好
以火來照所見稀
舖床拂席置羹飯
疏糲亦足飽我饑
夜深靜臥百虫絕
清月出嶺光入扉
天明獨去無道路
出入高下窮煙霏
山紅澗碧紛爛漫
時見松櫪皆十圍
當流赤足踏澗石
水聲激激風吹衣
人生如此自可樂
豈必局束為人靰
嗟哉吾黨二三子
安得至老不更歸
《八月十五夜贈張功曹》
作者
韓愈
纖雲四卷天無河
清風吹空月舒波
沙平水息聲影絕
一杯相屬君當歌
君歌聲酸辭且苦
不能聽終淚如雨
洞庭連天九疑高
蛟龍出沒猩鼯號
十生九死到官所
幽居默默如藏逃
下床畏蛇食畏藥
海氣濕蟄熏腥臊
昨者州前捶大鼓
嗣皇繼圣登夔皋
赦書一日行萬里
罪從大辟皆除死
遷者追回流者還
滌瑕蕩垢清朝班
州家申名使家抑
坎軻只得移荊蠻
判司卑官不堪說
未免捶楚塵埃間
同時輩流多上道
天路幽險難追攀
君歌且休聽我歌
我歌今與君殊科
一年明月今宵多
人生由命非由他
有酒不飲奈明何
《謁衡岳廟遂宿岳寺題門樓》
作者
韓愈
五岳祭秩皆三公
四方環鎮嵩當中
火維地荒足妖怪
天假神柄專其雄
噴雲泄霧藏半腹
雖有絕頂誰能窮
我來正逢秋雨節
陰氣晦味無清風
潛心默禱若有應
豈非正直能感通
須臾靜掃眾峰出
仰見突兀撐青空
紫蓋連延接天柱
石廩騰擲堆祝融
森然魄動下馬拜
松柏一徑趨靈宮
粉牆丹柱動光彩
鬼物圖畫填青紅
升階傴僂荐脯酒
欲以菲薄明其衷
廟內老人識神意
睢盱偵伺能鞠躬
手持杯蛟導我擲
雲此最吉余難同
竄逐蠻荒幸不死
衣食才足甘長終
侯王將相望久絕
神縱欲福難為功
夜投佛寺上高閣
星月掩映雲曈曨
猿鳴鐘動不知曙
杲杲寒日生于東
《石鼓歌》
作者
韓愈
張生手持石鼓文
勸我試作石鼓歌
少陵無人謫仙死
才薄將奈石鼓何
周綱凌遲四海沸
宣王憤起揮天戈
大開明堂受朝賀
諸侯劍佩鳴相磨
搜于岐陽騁雄俊
萬里禽獸皆遮羅
鐫功勒成告萬世
鑿石作鼓隳嵯峨
從臣才藝咸第一
揀選撰刻留山阿
雨淋日炙野火燎
鬼物守護煩撝呵
公從何處得紙本
毫發盡備無差訛
辭嚴義密讀難曉
字体不類隸與蝌
年深豈免有缺畫
快劍砍斷生蛟鼉
鸞翔鳳翥眾仙下
珊瑚碧樹交枝柯
金繩鐵索鎖鈕壯
古鼎躍水龍騰梭
陋儒編詩不收入
二雅褊迫無委蛇
孔子西行不到秦
掎摭星宿遺羲娥
嗟余好古生苦晚
對此涕淚雙滂沱
憶昔初蒙博士征
其年始改稱元和
古人從軍在右輔
為我度量掘臼科
濯冠沐浴告祭酒
如此至寶存豈多
氈包席裹可立致
十鼓只載數駱駝
荐諸太廟比郜鼎
光价豈止百倍過
圣恩若許留太學
諸生講解得切磋
觀經鴻都尚填咽
坐見舉國來奔波
剜苔剔蘚露節角
安置妥帖平不頗
大廈深檐與覆蓋
經歷久遠期無陀
中朝大官老于事
詎肯感激徒媕婀
牧童敲火牛礪角
誰復著手為摩挲
日銷月鑠就埋沒
六年西顧空吟哦
羲之俗書趁姿媚
數紙尚可博白鵝
繼周八代爭戰罷
無人收拾理則那
方今太平日無事
柄任儒術崇丘軻
安能以此上論列
愿借辯口如懸河
石鼓之歌止于此
嗚呼吾意其蹉跎
《漁翁》
作者
柳宗元
漁翁夜傍西岩宿
曉汲清湘燃楚竹
煙銷日出不見人
欸乃一聲山水綠
回看天際下中流
岩上無心雲相逐
《長恨歌》
作者
白居易
漢皇重色思傾國
御宇多年求不得
楊家有女初長成
養在深閨人未識
天生麗質難自棄
一朝選在君王側
回眸一笑百媚生
六宮粉黛無顏色
春寒賜浴華清池
溫泉水滑洗凝脂
侍兒扶起嬌無力
始是新承恩澤時
雲鬢花顏金步搖
芙蓉帳暖度春宵
春宵苦短日高起
從此君王不早朝
承歡侍宴無閒暇
春從春游夜專夜
後宮佳麗三千人
三千寵愛在一身
金屋妝成嬌侍夜
玉樓宴罷醉和春
姊妹弟兄皆列土
可怜光彩生門戶
遂令天下父母心
不重生男重生女
驪宮高處入青雲
仙樂風飄處處聞
緩歌謾舞凝絲竹
盡日君王看不足
漁陽鼙鼓動地來
驚破霓裳羽衣曲
九重城闕煙塵生
千乘萬騎西南行
翠華搖搖行復止
西出都門百余里
六軍不發無奈何
宛轉蛾眉馬前死
花鈿委地無人收
翠翹金雀玉搔頭
君王掩面救不得
回看血淚相和流
黃埃散漫風蕭索
雲棧縈紆登劍閣
峨嵋山下少人行
旌旗無光日色薄
蜀江水碧蜀山青
圣主朝朝暮暮情
行宮見月傷心色
夜雨聞鈴腸斷聲
天旋地轉回龍馭
到此躊躇不能去
馬嵬坡下泥土中
不見玉顏空死處
君臣相顧盡沾衣
東望都門信馬歸
歸來池苑皆依舊
太液芙蓉未央柳
芙蓉如面柳如眉
對此如何不淚垂
春風桃李花開日
秋雨梧桐葉落時
西宮南內多秋草
落葉滿階紅不掃
梨園弟子白發新
椒房阿監青娥老
夕殿螢飛思悄然
孤燈挑盡未成眠
遲遲鐘鼓初長夜
耿耿星河欲曙天
鴛鴦瓦冷霜華重
翡翠衾寒誰與共
悠悠生死別經年
魂魄不曾來入夢
臨邛道士鴻都客
能以精誠致魂魄
為感君王輾轉思
遂教方士殷勤覓
排空馭氣奔如電
升天入地求之遍
上窮碧落下黃泉
兩處茫茫皆不見
忽聞海上有仙山
山在虛無縹渺間
樓閣玲瓏五雲起
其中綽約多仙子
中有一人字太真
雪膚花貌參差是
金闕西廂叩玉扃
轉教小玉報雙成
聞道漢家天子使
九華帳里夢魂驚
攬衣推枕起徘徊
珠箔銀屏迤邐開
雲鬢半偏新睡覺
花冠不整下堂來
風吹仙袂飄飄舉
猶似霓裳羽衣舞
玉容寂寞淚闌干
梨花一枝春帶雨
含情凝睇謝君王
一別音容兩渺茫
昭陽殿里恩愛絕
蓬萊宮中日月長
回頭下望人寰處
不見長安見塵霧
惟將舊物表深情
鈿合金釵寄將去
釵留一股合一扇
釵擘黃金合分鈿
但教心似金鈿堅
天上人間會相見
臨別殷勤重寄詞
詞中有誓兩心知
七月七日長生殿
夜半無人私語時
在天愿作比翼鳥
在地愿為連理枝
天長地久有時盡
此恨綿綿無絕期
《琵琶行·并序》
作者
白居易
元和十年
余左遷九江郡司馬
明年秋
送客湓浦口
聞舟中夜彈琵琶者
聽其音
錚錚然有京都聲
問其人
本長安倡女
嘗學琶琵于穆曹二善才
年長色衰
委身為賈人婦
遂令酒使快彈數曲
曲罷憫然
自敘少小時
歡樂事
今漂淪憔悴
轉徒于江湖間余出官二年
恬然自安
感斯人言
是夕始覺有遷謫意
因為長句歌以贈之
凡六百一十六言
命曰《琵琶行》
駦駦
潯陽江頭夜送客
楓葉荻花秋瑟瑟
主人下馬客在船
舉酒欲飲無管弦
醉不成歡慘將別
別時茫茫江浸月
忽聞水上琵琶聲
主人忘歸客不發
尋聲暗問彈者誰
琵琶聲停欲語遲
移船相近邀相見
添酒回燈重開宴
千呼萬喚始出來
猶抱琵琶半遮面
轉軸撥弦三兩聲
未成曲調先有情
弦弦掩抑聲聲思
似訴平生不得志
低眉信手續續彈
說盡心中無限事
輕攏慢捻抹復挑
初為霓裳後六么
大弦嘈嘈如急雨
小弦切切如私語
嘈嘈切切錯雜彈
大珠小珠落玉盤
間關鶯語花底滑
幽咽泉流水下灘
水泉冷澀弦凝絕
凝絕不通聲漸歇
別有幽愁暗恨生
此時無聲勝有聲
銀瓶乍破水漿迸
鐵騎突出刀槍鳴
曲終收撥當心畫
四弦一聲如裂帛
東船西舫悄無言
唯見江心秋月白
沉吟放撥插弦中
整頓衣裳起斂容
自言本是京城女
家在蝦蟆陵下住
十三學得琵琶成
名屬教坊第一部
曲罷常教善才服
妝成每被秋娘爐
五陵年少爭纏頭
一曲紅消不知數
鈿頭銀篦擊節碎
血色羅裙翻酒污
今年歡笑復明年
秋月春風等閒度
弟走從軍阿姨死
暮去朝來顏色故
門前冷落車馬稀
老大嫁作商人婦
商人重利輕別離
前月浮梁買茶去
去來江口守空船
繞艙明月江水寒
夜深忽夢少年事
夢啼妝淚紅闌干
我聞琵琶已歎息
又聞此語重唧唧
同是天涯淪落人
相逢何必曾相識
我從去年辭帝京
謫居臥病潯陽城
潯陽地僻無音樂
終歲不聞絲竹聲
住近湓江地低濕
黃蘆苦竹繞宅生
其間旦暮聞何物
杜鵑啼血猿哀鳴
春江花朝秋月夜
往往取酒還獨傾
豈無山歌與姑笛
嘔啞嘲哳難為聽
今夜聞君琵琶語
如聽仙樂耳暫明
莫辭更坐彈一曲
為君翻作琵琶行
感我此言良久立
卻坐促弦弦轉急
凄凄不似向前聲
滿座重聞皆掩泣
座中泣下誰最多
江州司馬清衫濕
《韓碑》
作者
李商隱
元和天子神武姿
彼何人哉軒與羲
誓將上雪列圣恥
坐法宮中朝四夷
淮西有賊五十載
封狼生貙貙生羆
不据山河据平地
長戈利矛日可麾
帝得圣相相曰度
賊斫不死神扶持
腰懸相印作都統
陰風慘澹天王旗
愬武古通作牙爪
儀曹外郎載筆隨
行軍司馬智且勇
十四萬眾猶虎貔
入蔡縛賊獻太廟
功無與讓恩不訾
帝曰汝度功第一
汝從事愈宜為辭
愈拜稽首蹈且舞
金石刻畫臣能為
古者世稱大手筆
此事不系于職司
當仁自古有不讓
言訖屢頷天子頤
公退齋戒坐小閣
濡染大筆何淋漓
點竄堯典舜典字
涂改清廟生民詩
文成破体書在紙
清晨再拜舖丹墀
表曰臣愈昧死上
詠神圣功書之碑
碑高三丈字如斗
負以靈鰲蟠以螭
句奇語重喻者少
讒之天子言其私
長繩百尺拽碑倒
粗砂大石相磨治
公子斯文若元氣
先時已入人肝脾
湯盤孔鼎有述作
今無其器存其辭
嗚呼圣王及圣相
相與㻗赫流淳熙
公之斯文不示後
曷與三五相攀追
愿書萬本頌萬過
口角流沫右手胝
傳之七十有二代
以為封禪玉檢明堂基
《燕歌行·并序》
作者
高適
開元二十六年
客有從元戎出塞而還者
作燕歌行以示適
感征戍之事
因而和焉
漢家煙塵在東北
漢將辭家破殘賊
男兒本自重橫行
天子非常賜顏色
摐金伐鼓下榆關
旌旗逶迤碣石間
校尉羽書飛瀚海
單于獵火照狼山
山川蕭條极邊土
胡騎憑陵雜風雨
戰士軍前半死生
美人帳下猶歌舞
大漠窮秋塞草腓
孤城落日斗兵稀
身當恩遇常輕敵
力盡關山未解圍
鐵衣遠戍辛勤久
玉筋應啼別離後
少婦城南欲斷腸
征人薊北空回首
邊風飄飄那可度
絕域蒼茫更何有
殺氣三時作陣雲
寒聲一夜傳刁斗
相看白刃血紛紛
死節從來豈顧勳
君不見沙場征戰苦
至今猶憶李將軍
