《感遇·其一》
作者：張九齡

蘭葉春葳蕤，桂華秋皎洁。
欣欣此生意，自爾為佳節。
誰知林栖者，聞風坐相悅。
草木有本心，何求美人折？
《感遇·其二》
作者：張九齡
江南有丹桔，經冬猶綠林。
豈伊地氣暖，自有歲寒心。
可以薦佳客，奈何阻重深。
運命唯所遇，循環不可尋。
徒言樹桃李，此木豈無陰。
《下終南山過斛斯山人宿置酒》
作者：李白
暮從碧山下，山月隨人歸。
卻顧所來徑，蒼蒼橫翠微。
相攜及田家，童稚開荊扉。
綠竹入幽徑，青蘿拂行衣。
歡言得所憩，美酒聊共揮。
長歌吟松風，曲盡河星稀。
我醉君復樂，陶然共忘機。
《月下獨酌》
作者：李白
花間一壺酒，獨酌無相親。
舉杯邀明月，對影成三人。
月既不解飲，影徒隨我身。
暫伴月將影，行樂須及春。
我歌月徘徊，我舞影零亂。
醒時同交歡，醉後各分散。
永結無情游，相期邈雲漢。
《春思》
作者：李白
燕草如碧絲，秦桑低綠枝。
當君怀歸日，是妾斷腸時。
春風不相識，何事入羅幃？
《望岳》
作者：杜甫
岱宗夫如何，齊魯青未了。
造化鐘神秀，陰陽割昏曉。
蕩胸生層雲，決眥入歸鳥。
會當凌絕頂，一覽眾山小。
《贈衛八處士》
作者：杜甫
人生不相見，動如參與商。
今夕復何夕，共此燈燭光。
少壯能幾時，鬢發各已蒼。
訪舊半為鬼，驚呼熱中腸。
焉知二十載，重上君子堂。
昔別君未婚，兒女忽成行。
怡然敬父執，問我來何方。
問答乃未已，驅兒羅酒漿。
夜雨剪春韭，新炊間黃粱。
主稱會面難，一舉累十觴。
十觴亦不醉，感子故意長。
明日隔山岳，世事兩茫茫。
《佳人》
作者：杜甫
絕代有佳人，幽居在空谷。
自云良家女，零落依草木。
關中昔喪亂，兄弟遭殺戮。
官高何足論，不得收骨肉。
世情惡衰歇，萬事隨轉燭。
夫婿輕薄兒，新人美如玉。
合昏尚知時，鴛鴦不獨宿。
但見新人笑，那聞舊人哭。
在山泉水清，出山泉水濁。
侍婢賣珠回，牽蘿補茅屋。
摘花不插發，采柏動盈掬。
天寒翠袖薄，日暮倚修竹。
《夢李白·其一》
作者：杜甫
死別已吞聲，生別常惻惻。
江南瘴癘地，逐客無消息。
故人入我夢，明我常相憶。
君今在羅网，何以有羽翼？
恐非平生魂，路遠不可測。
魂來楓林青，魂返關塞黑。
落月滿屋梁，猶疑照顏色。
水深波浪闊，無使蛟龍得。
《夢李白·其二》
作者：杜甫
浮雲終日行，游子久不至。
三夜頻夢君，情親見君意。
告歸常局促，苦道來不易。
江湖多風波，舟楫恐失墜。
出門搔白首，若負平生志。
冠蓋滿京華，斯人獨憔悴。
孰雲网恢恢，將老身反累。
千秋萬歲名，寂寞身後事。
《送綦毋潛落第還鄉》
作者：王維
圣代無隱者，英靈盡來歸。
遂令東山客，不得顧采薇。
既至金門遠，孰雲吾道非。
江淮度寒食，京洛縫春衣。
置酒長安道，同心與我違。
行當浮桂棹，未幾拂荊扉。
遠樹帶行客，孤城當落暉。
吾謀适不用，勿謂知音稀。
《送別》
作者：王維
下馬飲君酒，問君何所之。
君言不得意，歸臥南山陲。
但去莫復問，白雲無盡時。
《青溪》
作者：王維
言入黃花川，每逐青溪水。
隨山將萬轉，趣途無百里。
聲喧亂石中，色靜深松里。
漾漾泛菱荇，澄澄映葭葦。
我心素已閒，清川澹如此。
請留盤石上，垂釣將已矣。
《渭川田家》
作者：王維
斜光照墟落，窮巷牛羊歸。
野老念牧童，倚杖候荊扉。
雉雊麥苗秀，蠶眠桑葉稀。
田夫荷鋤至，相見語依依。
即此羡閒逸，悵然吟式微。
《西施詠》
作者：王維
艷色天下重，西施寧久微。
朝為越溪女，暮作吳宮妃。
賤日豈殊眾，貴來方悟稀。
邀人傅粉粉，不自著羅衣。
君寵益嬌態，君怜無是非。
當時浣紗伴，莫得同車歸。
持謝鄰家子，效顰安可希。
《秋登蘭山寄張五》
作者：孟浩然
北山白雲里，隱者自怡悅。
相望始登高，心隨雁飛滅。
愁因薄暮起，興是清秋發。
時見歸村人，沙行渡頭歇。
天邊樹若薺，江畔洲如月。
何當載酒來，共醉重陽節。
《夏日南亭懷辛大》
作者：孟浩然
山光西落，池月東昇。
散發乘夕涼，開軒臥閒敞。
荷風送香氣，竹露滴清響。
欲取鳴琴彈，恨無知音賞。
感此怀故人，中宵勞夢想。
《宿業師山房待丁大不至》
作者：孟浩然
夕陽度西嶺，群壑倏已暝。
松月生夜涼，風泉滿清聽。
樵人歸盡欲，煙鳥栖初定。
之子期宿來，孤琴候蘿徑。
《同從弟南齋玩月憶山陰崔少府》
作者：王昌齡
高臥南齋時，開帷月初吐。
清輝淡水木，演漾在窗戶。
苒苒幾盈虛，澄澄變今古。
美人清江畔，是夜越吟苦。
千里其如何，微風吹蘭杜。
《尋西山隱者不遇》
作者：邱為
絕頂一茅茨，直上三十里。
叩關無僮仆，窺室惟案幾。
若非巾柴車，應是釣秋水。
差池不相見，黽勉空仰止。
草色新雨中，松聲晚窗里。
及茲契幽絕，自足蕩心耳。
雖無賓主意，頗得清淨理。
興盡方下山，何必待之子。
《春泛若耶溪》
作者：綦毋潛
幽意無斷絕，此去隨所偶。
晚風吹行舟，花路入溪口。
際夜轉西壑，隔山望南斗。
潭煙飛溶溶，林月低向後。
生事且彌漫，愿為持竿叟。
《宿王昌齡隱居》
作者：常建
清溪深不測，隱處惟孤雲。
松際露微月，清光猶為君。
茅亭宿花影，藥院滋苔紋。
余亦謝時去，西山鸞鶴群。
《與高适薛据登慈恩寺浮圖》
作者：岑參
塔勢如涌出，孤高聳天宮。
登臨出世界，蹬道盤虛空。
突兀壓神州，崢嶸如鬼工。
四角礙白日，七層摩蒼穹。
下窺指高鳥，俯聽聞驚風。
連山若波濤，奔湊如朝東。
青槐夾馳道，宮館何玲瓏。
秋色從西來，蒼然滿關中。
五陵北原上，萬古青濛濛。
淨理了可悟，勝因夙所宗。
誓將挂冠去，覺道資無窮。
《賊退示官吏·并序》
作者：元結
癸卯歲西原賊入道州，焚燒殺掠，幾盡而去。
明年，賊又攻永州破邵，不犯此州邊鄙而退。
豈力能制敵歟？蓋蒙其傷怜而已。
諸使何為忍苦征斂，故作詩一篇以示官吏。
駦駦駦駦
昔歲逢太平，山林二十年。
泉源在庭戶，洞壑當門前。
井稅有常期，日晏猶得眠。
忽然遭世變，數歲親戎旃。
今來典斯郡，山夷又紛然。
城小賊不屠，人貧傷可怜。
是以陷鄰境，此州獨見全。
使臣將王命，豈不如賊焉。
令彼征斂者，迫之如火煎。
誰能絕人命，以作時世賢。
思欲委符節，引竿自刺船。
將家就魚麥，歸老江湖邊。
《郡齋雨中與諸文士燕集》
作者：韋應物
兵衛森畫戟，燕寢凝清香。
海上風雨至，逍遙池閣涼。
煩痾近消散，嘉賓復滿堂。
自慚居處崇，未睹斯民康。
理會是非遣，性達形跡忘。
鮮肥屬時禁，蔬果幸見嘗。
俯飲一杯酒，仰聆金玉章。
神歡体自輕，意欲凌風翔。
吳中盛文史，群彥今汪洋。
方知大藩地，豈曰財賦強。
《初發揚子寄元大校書》
作者：韋應物
凄凄去親愛，泛泛入煙霧。
歸棹洛陽人，殘鐘廣陵樹。
今朝為此別，何處還相遇。
世事波上舟，沿洄安得住。
《寄全椒山中道士》
作者：韋應物
今朝郡齋冷，忽念山中客。
澗底束荊薪，歸來煮白石。
欲恃一瓢酒，遠慰風雨夕。
落葉滿空山，何處尋行跡。
《長安遇馮著》
作者：韋應物
客從東方來，衣上灞陵雨。
問客何為來，采山因買斧。
冥冥花正開、揚揚燕新乳。
昨別今已春，鬢絲生幾縷。
《夕次盱眙縣》
作者：韋應物
落帆逗淮鎮，停舫臨孤驛。
浩浩風起波，冥冥日沉夕。
人歸山郭暗，雁下蘆洲白。
獨夜憶秦關，聽鐘未眠客。
《東郊》
作者：韋應物
吏舍局終年，出郊曠清曙。
楊柳散和風，青山澹吾慮。
依叢适自憩，緣澗還復去。
微雨靄芳原，春鳩鳴何處。
樂幽心屢止，遵事跡猶遽。
終罷斯結廬，慕陶真可庶。
《送楊氏女》
作者：韋應物
永日方戚戚，出遊復悠。
女子今有行，大江溯輕舟。
爾輩苦無恃，撫念益慈柔。
幼為長所育，兩別泣不休。
對此結中腸，義往難復留。
自小闕內訓，事姑貽我憂。
賴茲托令門，任恤庶無尤。
貧儉誠所尚，資從豈待周。
孝恭遵婦道，容止順其猷。
別離在今晨，見爾當何秋。
居閒始自遣，臨感忽難收。
歸來視幼女，零淚緣纓流。
《晨詣超師院讀禪經》
作者：柳宗元
汲井漱寒齒，清心拂塵服。
閒持貝葉書，步出東齋讀。
真源了無取，妄跡世所逐。
遺言冀可冥，繕性何由熟。
道人庭宇靜，苔色連深竹。
日出霧露余，青松如膏沐。
澹然離言說，悟悅心自足。
《溪居》
作者：柳宗元
久為簪組累，幸此南夷謫。
閒依農圃鄰，偶似山林客。
曉耕翻露草，夜榜響溪石。
來往不逢人，長歌楚天碧。


