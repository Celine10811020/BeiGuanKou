花光濃爛柳輕明
酌酒花前送我行
我亦且如常日醉
莫教弦管作離聲
去遠即相忘
歸近不可忍
兒女已在眼
眉目略不省
喜極不得語
淚盡方一唒
了知不是夢
忽忽心未穩
稍離煙瘴近湘潭
疾病衰頹已不堪
兒女不知來避地
強言風物勝江南
經年塵土滿征衣
特特尋芳上翠微
好水好山看不足
馬蹄催趁月明歸
律回歲晚冰霜少
春到人間草木知
便覺眼前生意滿
東風吹水綠參差
自作新詞韻最嬌
小紅低唱我吹簫
曲終過盡鬆陵路
回首煙波十四橋
亭亭畫舸系春潭
直到行人酒半酣
不管煙波與風雨
載將離恨過江南
鳴骹直上一千尺
天靜無風聲更幹
碧眼胡兒三百騎
盡提金勒向雲看
衣上征塵雜酒痕
遠遊無處不消魂
此身合是詩人未
細雨騎驢入劍門
天寒水鳥自相依
十百爲羣戲落暉
過盡行人都不起
忽聞水響一齊飛
百戰疲勞壯士哀
中原一敗勢難回
江東子弟今雖在
肯與君王捲土來
乳鴨池塘水淺深
熟梅天氣半陰晴
東園載酒西園醉
摘盡枇杷一樹金
水繞陂田竹繞籬
榆錢落盡槿花稀
夕陽牛背無人臥
帶得寒鴉兩兩歸
聞道梅花坼曉風
雪堆遍滿四山中
何方可化身千億
一樹梅花一放翁
昨日入城市
歸來淚滿巾
遍身羅綺者
不是養蠶人
南望朱雀門
北望宣德樓
皆舊御路也
州橋南北是天街
父老年年等駕回
忍淚失聲詢使者
幾時真有六軍來
晝出耘田夜績麻
村莊兒女各當家
童孫未解供耕織
也傍桑陰學種瓜
癡兒了卻公家事
快閣東西倚晚晴
落木千山天遠大
澄江一道月分明
朱弦已爲佳人絕
青眼聊因美酒橫
萬里歸船弄長笛
此心吾與白鷗盟
人言落日是天涯
望極天涯不見家
已恨碧山相阻隔
碧山還被暮雲遮
東風嫋嫋泛崇光
香霧空濛月轉廊
只恐夜深花睡去
故燒高燭照紅妝
古木陰中系短篷
杖藜扶我過橋東
沾衣欲溼杏花雨
吹面不寒楊柳風
月兒彎彎照九州
幾家歡樂幾家愁
幾家夫婦同羅帳
幾個飄零在外頭
兩株桃杏映籬斜
妝點商州副使家
何事春風容不得
和鶯吹折數枝花
竹外桃花三兩枝
春江水暖鴨先知
蔞蒿滿地蘆芽短
正是河豚欲上時
紅樹青山日欲斜
長郊草色綠無涯
遊人不管春將老
來往亭前踏落花
江頭落日照平沙
潮退漁船閣岸斜
白鳥一雙臨水立
見人驚起入蘆花
一葉漁船兩小童
收篙停棹坐船中
怪生無雨都張傘
不是遮頭是使風
別院深深夏席清
石榴開遍透簾明
樹陰滿地日當午
夢覺流鶯時一聲
雲淡風輕近午天
傍花隨柳過前川
時人不識餘心樂
將謂偷閒學少年
雙飛燕子幾時回
夾岸桃花蘸水開
春雨斷橋人不度
小舟撐出柳陰來
籬落疏疏一徑深
樹頭花落未成陰
兒童急走追黃蝶
飛入菜花無處尋
耕犁千畝實千箱
力盡筋疲誰復傷
但得衆生皆得飽
不辭羸病臥殘陽
清風無力屠得熱
落日着翅飛上山
人固已懼江海竭
天豈不惜河漢幹
崑崙之高有積雪
蓬萊之遠常遺寒
不能手提天下往
何忍身去遊其間
一雨池塘水面平
淡磨明鏡照檐楹
東風忽起垂楊舞
更作荷心萬點聲
牆角數枝梅
凌寒獨自開
遙知不是雪
爲有暗香來
病骨支離紗帽寬
孤臣萬里客江干
位卑未敢忘憂國
事定猶須待闔棺
天地神靈扶廟社
京華父老望和鑾
出師一表通今古
夜半挑燈更細看
爆竹聲中一歲除
春風送暖入屠蘇
千門萬戶曈曈日
總把新桃換舊符
勝日尋芳泗水濱
無邊光景一時新
等閒識得東風面
萬紫千紅總是春
橫看成嶺側成峯
遠近高低各不同
不識廬山真面目
只緣身在此山中
輦轂繁華事可傷
師師重老過湖湘
縷衣檀板無顏色
一曲當時動帝王
寒夜客來茶當酒
竹爐湯沸火初紅
尋常一樣窗前月
纔有梅花便不同
適與野情愜
千山高復低
好峯隨處改
幽徑獨行迷
霜落熊升樹
林空鹿飲溪
人家在何許
雲外一聲雞
三萬裏河東入海
五千仞嶽上摩天
遺民淚盡胡塵裏
南望王師又一年
飛花兩岸照船紅
百里榆堤半日風
臥看滿天雲不動
不知雲與我俱東
青苔滿地初晴後
綠樹無人晝夢餘
唯有南風舊相識
偷開門戶又翻書
梅子黃時日日晴
小溪泛盡卻山行
綠陰不減來時路
添得黃鸝四五聲
辛苦遭逢起一經
干戈寥落四周星
山河破碎風飄絮
身世浮沉雨打萍
惶恐灘頭說惶恐
零丁洋裏嘆零丁
人生自古誰無死
留取丹心照汗青
應憐屐齒印蒼苔
小扣柴扉久不開
春色滿園關不住
一枝紅杏出牆來
畢竟西湖六月中
風光不與四時同
接天蓮葉無窮碧
映日荷花別樣紅
世味年來薄似紗
誰令騎馬客京華
小樓一夜聽春雨
深巷明朝賣杏花
矮紙斜行閒作草
晴窗細乳戲分茶
素衣莫起風塵嘆
猶及清明可到家
水光瀲灩晴方好
山色空濛雨亦奇
欲把西湖比西子
濃妝淡抹總相宜
京口瓜洲一水間
鐘山只隔數重山
春風又綠江南岸
明月何時照我還
衆芳搖落獨暄妍
佔盡風情向小園
疏影橫斜水清淺
暗香浮動月黃昏
霜禽欲下先偷眼
粉蝶如知合斷魂
幸有微吟可相狎
不須檀板共金尊
十年無夢得還家
獨立青峯野水涯
天地寂寥山雨歇
幾生修得到梅花
梅雪爭春未肯降
騷人擱筆費評章
梅須遜雪三分白
雪卻輸梅一段香
花開不併百花叢
獨立疏籬趣未窮
寧可枝頭抱香死
何曾吹落北風中
門外無人問落花
綠陰冉冉遍天涯
林鶯啼到無聲處
青草池塘獨聽蛙
擲柳遷喬太有情
交交時作弄機聲
洛陽三月花如錦
多少工夫織得成
一片能教一斷腸
可堪平砌更堆牆
飄如遷客來過嶺
墜似騷人去赴湘
亂點莓苔多莫數
偶粘衣袖久猶香
東風謬掌花權柄
卻忌孤高不主張
小桃無主自開花
菸草茫茫帶曉鴉
幾處敗垣圍故井
向來一一是人家
綠遍山原白滿川
子規聲裏雨如煙
鄉村四月閒人少
才了蠶桑又插田
水滿田疇稻葉齊
日光穿樹曉煙低
黃鶯也愛新涼好
飛過青山影裏啼
美人臺上昔歡娛
今日空臺望五湖
殘雪未融青草死
苦無麋鹿過姑蘇
黃帽傳呼睡不成
投稿細細激流冰
分明舊泊江南岸
舟尾春風颭客燈
千門列炬散林鴉
兒女相思未到家
應是不眠非守歲
小客春意入燈花
三生定自陸天隨
又向順鬆作客歸
已拚新年舟上過
倩人和雪洗片衣
沙尾風回一棹寒
椒花今夕不登盤
百年草草都寒夜
自琢春詞剪燭看
笠澤茫茫雁影微
玉峯重疊護雲衣
長橋寂寞春寒放
只有詩人一舸歸
桑間篝火卻定蠶
風土相傳我未諳
但得明年少行役
只裁白佇作春衫
少小知名翰墨場
十年心事只淒涼
舊時曾作梅花賦
研墨於今亦自香
環玦隨波冷未銷
古苔留雪臥牆腰
誰家玉笛吹春怨
看見鵝黃上柳條
山外青山樓外樓
西湖歌舞幾時休
暖風薰得遊人醉
直把杭州作汴州
泉眼無聲惜細流
樹陰照水愛晴柔
小荷才露尖尖角
早有蜻蜓立上頭
兩岸舟船各背馳
波痕交涉亦難爲
只餘鷗鷺無拘管
北去南來自在飛
溪水將橋不復回
小舟猶倚短篙開
交情得似山溪渡
不管風波去又來
風捲江湖雨暗村
四山聲作海濤翻
溪柴火軟蠻氈暖
我與狸奴不出門
僵臥孤村不自哀
尚思爲國戍輪臺
夜闌臥聽風吹雨
鐵馬冰河入夢來
一擔乾柴古渡頭
盤纏一日頗優遊
歸來澗底磨刀斧
又作全家明日謀
一自胡塵入漢關
十年伊洛路漫漫
青墩溪畔龍鍾客
獨立東風看牡丹
蘇秀道中
自七月二十五日夜大雨三日
秋苗以蘇
喜而有作
一夕驕陽轉作霖
夢迴涼冷潤衣襟
不愁屋漏牀牀溼
且喜溪流岸岸深
千里稻花應秀色
五更桐葉最佳音
無田似我猶欣舞
何況田間望歲心
生當作人傑
死亦爲鬼雄
至今思項羽
不肯過江東
一春略無十日晴
處處浮雲將雨行
野田春水碧於鏡
人影渡傍鷗不驚
桃花嫣然出籬笑
似開未開最有情
茅茨煙暝客衣溼
破夢午雞啼一聲
連理枝頭花正開
妒花風雨便相催
願教青帝常爲主
莫遣紛紛點翠苔
遊子春衫已試單
桃花飛盡野梅酸
任來一夜蛙聲歇
又作東風十日寒
攜扙來追柳外涼
畫橋南畔倚胡牀
月明船笛參差起
風定池蓮自在香
庭戶無人秋月明
夜霜欲落氣先清
梧桐真不甘衰謝
數葉迎風尚有聲
如絲苣甲飣春盤
韭葉金黃雪未乾
旅飯二年無此味
故園千里幾時還
異方時節三巵酒
殘歲風煙一慘顏
曾奉龍旗典邦禮
歲窮祠祀少休閒
陰陰溪曲綠交加
小雨翻萍上淺沙
鵝鴨不知春去盡
爭隨流水趁桃花
風蒲獵獵弄清柔
欲立蜻蜓不自由
五月臨平山下路
藕花無數滿汀州
四顧山光接水光
憑欄十里芰荷香
清風明月無人管
並作南樓一味涼
試說途中景
方知別後心
行人日暮少
風雪亂山深
百里西風禾黍香
鳴泉落竇谷登場
老牛粗了耕耘債
齧草坡頭臥夕陽
荷盡已無擎雨蓋
菊殘猶有傲霜枝
一年好景君須記
正是橙黃橘綠時
春宵一刻值千金
花有清香月有陰
歌管樓臺聲細細
鞦韆院落夜沉沉
雨過橫塘水滿堤
亂山高下路東西
一番桃李花開盡
惟有青青草色齊
三月殘花落更開
小檐日日燕飛來
子規夜半猶啼血
不信東風喚不回
金爐香燼漏聲殘
剪剪輕風陣陣寒
春色惱人眠不得
月移花影上欄杆
夜雨連明春水生
嬌雲濃暖弄陰晴
簾虛日薄花竹靜
時有乳鳩相對鳴
春雲濃淡日微光
雙闕重門聳建章
不上樓來知幾日
滿城無算柳梢黃
陶盡門前土
屋上無片瓦
十指不沾泥
鱗鱗居大廈
鮑老當筵笑郭郎
笑他舞袖太郎當
若教鮑老當筵舞
轉更郎當舞袖長
岸闊檣稀波渺茫
獨憑危檻思何長
蕭蕭遠樹疏林外
一半秋山帶夕陽
愁裏高歌梁父吟
猶如金玉戛商音
十年勾踐亡吳計
七日包胥哭楚心
秋送新鴻哀破國
晝行飢虎齧空林
胸中有誓深於海
肯使神州竟陸沉
黃梅時節家家雨
青草池塘處處蛙
有約不來過夜半
閒敲棋子落燈花
半畝方塘一鑑開
天光雲影共徘徊
問渠哪得清如許
爲有源頭活水來
南浦春來綠一川
石橋朱塔兩依然
年年送客橫塘路
細雨垂楊系畫船
死去元知萬事空
但悲不見九州同
王師北定中原日
家祭無忘告乃翁
早歲那知世事艱
中原北望氣如山
樓船夜雪瓜洲渡
鐵馬秋風大散關
塞上長城空自許
鏡中衰鬢已先斑
出師一表真名世
千載誰堪伯仲間
黃金錯刀白玉裝
夜穿窗扉出光芒
丈夫五十功未立
提刀獨立顧八荒
京華結交盡奇士
意氣相期共生死
千年史冊恥無名
一片丹心報天子
爾來從軍天漢濱
南山曉雪玉嶙峋
嗚呼
楚雖三戶能亡秦
豈有堂堂中國空無人
天缺西南江面清
纖雲不動小灘橫
牆頭語鵲衣猶溼
樓外殘雷氣未平
盡取微涼供穩睡
急搜奇句報新晴
今宵絕勝無人共
臥看星河盡意明
女子弄文誠可罪
那堪詠月更吟風
磨穿鐵硯非吾事
繡折金針卻有功
悶無消遣只看詩
不見詩中話別離
添得情懷轉蕭索
始知伶俐不如癡
斷牆着雨蝸成字
老屋無僧燕作家
剩欲出門追語笑
卻嫌歸鬢著塵沙
風翻蛛網開三面
雷動蜂窠趁兩衙
屢失南鄰春事約
只今容有未開花
一夕輕雷落萬絲
霽光浮瓦碧參差
有情芍藥含春淚
無力薔薇臥曉枝
投荒萬死鬢毛斑
生出瞿塘灩澦關
未到江南先一笑
岳陽樓上對君山
滿川風雨獨憑欄
綰結湘娥十二鬟
可惜不當湖水面
銀山堆裏看青山
騎牛遠遠過前村
短笛橫吹隔隴聞
多少長安名利客
機關用盡不如君
人生到處知何似
應似飛鴻踏雪泥
泥上偶然留指爪
鴻飛那復計東西
老僧已死成新塔
壞壁無由見舊題
往日崎嶇還記否
路長人困蹇驢嘶
飛來峯上千尋塔
聞說雞鳴見日升
不畏浮雲遮望眼
只緣身在最高層
亂條猶未變初黃
倚得東風勢便狂
解把飛花蒙日月
不知天地有清霜
百囀千聲隨意移
山花紅紫樹高低
始知鎖向金籠聽
不及林間自在啼
臥聞岳陽城裏鍾
系舟岳陽城下樹
正見空江明月來
雲水蒼茫失江路
夜深江月弄清輝
水上人歌月下歸
一闋聲長聽不盡
輕舟短楫去如飛
春風疑不到天涯
二月山城未見花
殘雪壓枝猶有桔
凍雷驚筍欲抽芽
夜聞歸雁生鄉思
病入新年感物華
曾是洛陽花下客
野芳雖晚不須嗟
行到東溪看水時
坐臨孤嶼發船遲
野鳧眠岸有閒意
老樹着花無醜枝
短短蒲耳齊似剪
平平沙石淨於篩
情雖不厭住不得
薄暮歸來車馬疲
枕中雲氣千峯近
牀底鬆聲萬壑哀
要看銀山拍天浪
開窗放入大江來
墜素翻紅各自傷
青樓煙雨忍相忘
將飛更作迴風舞
已落猶成半面妝
滄海客歸珠有淚
章臺人去骨遺香
可能無意傳雙蝶
盡付芳心與蜜房
曉帶輕煙間杏花
晚凝深翠拂平沙
長條別有風流處
密映錢塘蘇小家
馬穿山徑菊初黃
信馬悠悠野興長
萬壑有聲含晚籟
數峯無語立斜陽
棠梨葉落胭脂色
蕎麥花開白雪香
何事吟餘忽惆悵
村橋原樹似吾鄉
